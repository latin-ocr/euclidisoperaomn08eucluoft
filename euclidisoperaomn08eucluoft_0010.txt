VIII PRAEFATIO

alterum textus voluit esse fundamentum. huius co-
dicis collationem Ian complurium virorum docto-
rum operae debebat3 ante multos annos eum Romae
contuli ipse.

Ubi codicum MW scripturae retineri non poterant,
Ian duos codices alterius familiae in consilium advocavit,
et hi quidem sunt:

N = Neapolitanus III C 2 (olim 260), chartac. 4⁰ s XV.
fuit Georgii Vallae. Euclidem praebet p. 56 sqq.
contulit Ian.

B et B = Barberinus II, 86 (olim 270), chartac. fol. min.
s.XV1. Introductio in codice bis legitur, priore loco
fol. 300 Pappo vindicata, altero loco fol. 311 con—
iuncta cum Sectione et Cleonidis nomine inscripta.
Sectio incipit a fol. 318. maiorem partem contulit
Studemund‚ reliquam transcripsit Franz, inspexit
Ian, qui priorem illam Introductionis recensionem
littera Β signavit, ubi propriam lectionem habet,
B autem, ubi cum uno vel duobus aliis codicibus
conspirat.

Ad hos codices, ne tertiae familiae auctor desideretur,
in Introductione quidem apud Ianum accedit

L = codex bibl. civitatis Lipsiensis XXV, chartac.
s. XV. continet Introductionem fol.5²—10²‚ Sec-
tionem 102—132. hunc librum rectissime vidit vir
sagacissimus filium esse cod. Marciani 322, ab eo
littera U signati. Lipsiensem contulit Ian, Marcia-
num inspexit idem, Introductionem contuli ipse
Venetiis 19133 V. prolegomena, ubi etiam de aliis
quibusdam codicibus disputabitur.

His codicibus enumeratis redeundum est ad M. Ian,
cum in tanta illa manuum codicis M varietate de ocu-
lorum acie desperaret, ad apographorum testimonia con-
fugit. atque in adparatu his usus est siglis:

