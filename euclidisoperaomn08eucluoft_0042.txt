XXXVIII PROLEGOMENA 1

musicos, qui feruntur esse Euclidis. atque Introductio harmo-
nica quidem Euclidi tribui non potest, cum auctor eius sit
Aristoxenius‚ Euclides vero Pythagoreus. restat igitur Sectio .
canonis et altera exsistit quaestio, num Proclus et Marinus ²
hunc ipsum libellum appellaverint musicae Elementa et num ¹
Sectio, qualem nunc legimus, ipsius sit Euclidis.

quamquam concedendum est, notionem στοιχείων sive στοιχει- ’
ώσεως incertam esse infinitamque atque a scriptoribus varie usur· Δ
pari, tamen, si legimus ea, quae Proclus p. '12 sqq. de horum
verborum disputat notione et ambitu, non sane crediderim, hunc
libellum, quo partiuncula elementorum totius doctrinae musicae
continetur, ab ipso Proclo appellatas esse τῆς μουσικῆς στοιχει-
ώσεις.1) neque aliter iudico de Marino. et ipse Carolus Ian (Mus.
Gr. p. 118) haud dubius est, Euclidem alterum de musica
librum scripsisse eumque illis musicae Elementis a Proclo et
Marino significari. suspicatur autem, Euclidem ipsum, post—
quam in illis Procli et Marini Elementis subtilius de sonis et
consonantiis egerit, summam rerum in hanc Sectionem trans-
tulisse. manes viri egregie mihi condonent, quod id nego veri
simile esse. nam primum hoc genus translationis ab usu more-
que Euclidis prorsus abhorret3 tum vereor, ne iniuste et desti-
nata iudicet sententia, qui sibi videtur opinari, Euclidem, quem
quidem constat in omnibus scriptis exemplar subtilitatis esse
et diligentiae, in excerpto ex aliquo libro suo minus subtiliter
distincteque egisse quam in libro ipso3 id si verum esset, sum-
mus mathematicus existimandus esset aliquando parum sibi
constans conveniensque alienissimam a se ipso personam in-
duisse.

sequitur, ut videamus, haecne Sectio sine ullo dubio Euclidi
tribui possit. primum igitur inspiciamus codicum titulos, etsi
non sum nescius, iis, nisi consentiant, non ita multum auetori-
tatis esse tribuendum. ac mirum sane est, nonnullos codices
Sectionem Cleonidi vindicare, cum in ceteris Euclidis scriptis
omnes ad unum quod sciam in auctoris nomine congruant et

 

1) Miror, quod E. F. Bojesen in libello egregio ‘De harmo-
nica scientia Graecorum’ (Hafniae 1833) p. 28 not. dicit, Cano-
nis sectionem στοιχειώσεων nomine appellari apte potuisse, qnia
hoc libro musica theoremata non minus accurate composita et
demonstrata continerentur, qnam geometrica celeberrimis illis
Elementis.

