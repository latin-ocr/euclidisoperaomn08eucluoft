Quoniam stellae inerrantes semper ex eodem loco orien-
tes et in eundem locum occidentes conspiciuntur et eae,
quae simul oriuntur, semper simul orientes et eae, quae
simul occidunt, semper simul occidentes atque in motu
ab ortu ad occasum eadem inter se intervalla habentes,
id autem fit in iis solum, quae circulari motu moventur,
cum visus in omnes partes ab ambitu aequali intervallo
distet, ut in opticis demonstratur, ponendum est, stellas
circulari motu moveri et in uno corpore illigatas esse
et visum a circumferentiis aequaliter distare. cernitur
autem stella quaedam inter septentriones, quae locum
de loco non mutat, sed quo loco est, eo convertitur. quae
cum ad circumferentias circulorum, per quos ceterae
stellae feruntur, in omnes partes aequaliter distans ad-
pareat, ponendum est, omnes circulos parallelos esse.
itaque omnes stellae inerrantes per parallelos feruntur,
qui polum habent stellam, quam modo commemoravimus.
ex iis autem nonnullae neque orientes neque occidentes
conspiciuntur, quia in sublimibus circulis feruntur, quos
vocant semper conspicuos. hae autem eae stellae sunt,
quae conspicuum polum sequuntur usque ad arcticum
circulum. et in minoribus circulis eae stellae feruntur,
quae polo propiores sunt, maximo autem, quae in arctico
sunt, quae etiam horizontem radentes adparent. eae
autem, quae meridiem versus has deinceps sequuntur,

 

μενοι τοῦ φανεροῦ πόλου m. 2Vat.; idem, add. γρ. in mg.V m. 2, L.
21. ἐπὶ ἐλαὰσόνων μὲν κύκλων] ἐλάχιστον μὲν κύκλον Vat. 22. ἐγ-
γειον V, sed ε (alt.) punctis del. ἀστέρες — 23. ἀρκτικοῦ] mg.
m.1V; ἑπὶ-ἆρκτικοῦ mg. Ll; om. v‘3 μέγιστον δὲ οἱ ἐπὶ τοῦ
ἀρκτικοῦ· οἱ δὲ ἐπὶ τοῦ ἀρκτικοῢ κύκλου ὄντες Vat. μεγίστου]
μεγίστων v, 23. οἳ καί] om.Vat. 24. πάντα] πάντη ν, ἅπαντα

vat.
1 ἦε

